# Wat is Digikoppeling?

De Digikoppeling standaard is een verzameling van afspraken en principes voor berichtuitwisseling. Digikoppeling richt zich niet op de inhoud van het bericht maar op de “envelop” en op de logistiek van berichtenverkeer, kortom: de communicatiepatronen, adressering, beveiliging en betrouwbaarheid van berichten. Digikoppeling definieert verschillende koppelvlakken. In de koppelvlak specificaties worden de afspraken, eisen en te gebruiken technische standaarden in detail vastgelegd. Twee systemen die beiden hetzelfde digikoppeling koppelvlak ondersteunen kunnen gekoppeld worden en berichten uitwisselen op basis van een vooraf bepaald profiel.


Er zijn 4 soorten koppelvlakken:

- WUS (m.n. geschikt voor bevragingen met direct antwoord)

- EBMS2 (voor zowel meldingen (transacties) als bevragingen met een uitgesteld antwoord)

- REST API (m.n. geschikt voor bevragingen & operaties op data resources met direct antwoord)

- Grote Berichten (voor uitwisselen van grote bestanden)

Daarnaast zijn er algemene afspraken die voor elk koppelvlak gelden:

- Architectuur

- Beveiliging

- Identificatie en authenticatie

De onderstaande figuur geeft de verschillende onderdelen van de digikoppeling standaard weer:

![Onderdelen Digikoppeling specificatie](media/onderdelen_dk_specificatie.svg "Onderdelen Digikoppeling specificatie")

Deze onderverdeling komt ook terug in de documentatie van de Digikoppeling standaard. Het volgende hoofdstuk behandelt de beschikbare documentatie en geeft per document aan wat de inhoud is.

