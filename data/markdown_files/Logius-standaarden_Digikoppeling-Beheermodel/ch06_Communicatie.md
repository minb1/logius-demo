# Communicatie
Als een Digikoppeling onderdeel de status „In Gebruik‟ heeft, worden
verschillende zaken gepubliceerd. De Digikoppeling beheerder publiceert
de volledige specificatie („In Gebruik‟) van een Digikoppeling onderdeel
en een kort bericht op het publieke deel van zijn website. Publicatie houdt
in dat de nieuwe release van een Digikoppeling onderdeel openbaar wordt
gemaakt voor inbouw in software, brede uitrol en ingebruikname.

Verder wordt een persbericht uitgegeven, waarin de publicatie van de
nieuwe release van het Digikoppeling onderdeel wordt aangekondigd. Ook
wordt er door de beheerder een bericht in relevante nieuwsbrieven geplaatst.

Naast de nieuwe release van de standaard en nieuws- en persberichten worden
ook additionele producten gepubliceerd na aangepast ze zijn. Factsheets,
opleidingsmateriaal, presentaties, maar ook releasebeleid en Roadmap zullen
worden gepubliceerd.

## Promotie
De afdeling Standaarden van Logius werkt samen met het Forum
Standaardisatie aan de promotie van open standaarden via
kennisplatforms, bijeenkomsten en seminars. De standaarden die Logius
beheert, zijn verplichte standaarden voor overheidsorganisaties en
staan op de 'Pas toe of leg uit'-lijst van het Forum of zijn verplicht
via wetgeving.

[De Logius website biedt informatie over de Digikoppeling standaard](https://logius.nl/diensten/digikoppeling) [[?Logius website]]. Hier staan:
- De korte beschrijving van de standaard;
- En korte omschrijving van de werking;
- Een overzicht van het gebruik van de Digikoppeling standaard;
- De persberichten en nieuwsberichten die betrekking hebben op Digikoppeling;
- Algemene documenten als factsheets, presentaties, etc.

Logius stuurt regelmatig nieuws- en persberichten uit.
Wanneer een nieuwe versie van een standaard gepubliceerd wordt,
wordt dit ook via deze kanalen gepubliceerd.

Logius geeft presentaties bij symposia en bijeenkomsten van derden.
Bijvoorbeeld het Forum voor Standaardisatie organiseert regelmatig
bijeenkomsten over standaarden waarbij Digikoppeling enige keren is
toegelicht.

## Publicatie
Als een Digikoppeling onderdeel de status „In Gebruik‟ heeft, wordt deze
gepubliceerd. De Digikoppeling beheerder publiceert de volledige specificatie
(„In Gebruik‟) van een Digikoppeling onderdeel en een kort bericht op het
publieke deel van zijn website. Publicatie houdt in dat de nieuwe release
van een Digikoppeling onderdeel openbaar wordt gemaakt voor inbouw in
software, brede uitrol en ingebruikname.

Verder wordt een persbericht uitgegeven, waarin de publicatie van de nieuwe
release van het Digikoppeling onderdeel wordt aangekondigd. Ook wordt er door
de beheerder een bericht in relevante nieuwsbrieven geplaatst.

Naast de nieuwe release van de standaard en nieuws- en persberichten worden
ook additionele producten gepubliceerd na aangepast ze zijn. Factsheets,
opleidingsmateriaal, presentaties, maar ook releasebeleid en Roadmap zullen worden gepubliceerd.

Voor publicatie van de documentatie maakt Logius gebruik van [Respec om documentatie te genereren](#bijlage-gebruik-respec) en [Github voor beheer van documentatie en wijzigingsvoorstellen](#bijlage-gebruik-github-in-het-beheerproces). Dit wordt nader toegelicht in de bijlagen. De Logius website
bevat toelichtingen op de standaarden en verwijzingen naar de documentatie.

## Klachtenafhandeling
Klachten over de opzet of de uitvoering van het beheerproces dienen
ingediend te worden bij de beheerder. Klachten dienen niet gericht te zijn op
personen en niet beledigend of anderszins fatsoensnormen te overschrijden.
De beheerder maakt klachten openbaar, inclusief organisatie en functie van
de indiener.

De indiener van de klacht krijgt zo spoedig mogelijk en altijd terugkoppeling
over de voortgang van en beslissing over zijn klacht.
