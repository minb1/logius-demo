
##Voorbeeld

Zoals al aangegeven in de context werkt een voorbeeld het beste. In onderstaand schema is het voorbeeld opgenomen van Spotify waarbij een user, in dit geval example@logius.nl, inlogt op de Spotify webclient. Het voorbeeld gebruikt de authorization server van Spotify zelf om een token te verkrijgen en daarna kan de user z'n persoonlijke gegevens, afspeellijsten en muziek opvragen bij de Spotify API.

![Spotify_login](./media/OAuth-Authorization_Code_Flow_Example.svg)

Zowel de webclient van Spotify als de client applicatie of app gebruiken dezelfde API om resources op te vragen. De "Coursera basis training met Postman" die in de [Referenties](Referenties) wordt genoemd legt uit hoe je deze flow kan naspelen met als client de testtooling van Postman. De Coursera training is met name interessant om verdere kennis op te doen. De training is gebaseerd op Postman als client en gebruikt Spotify als server om tegen aan te praten. Hiervoor log je in op https://developer.spotify.com/ en maak je een App aan in het dashboard. In het voorbeeld is Spotify zowel de Authorization Server als de Resource server. Spotify beschrijft in het voorbeeld en de documentatie helder hoe de Authorization Code Flow precies werkt (zie https://developer.spotify.com/documentation/general/guides/authorization/code-flow/) en dit is ook precies de flow die in het NL Profiel wordt gebruikt. Het gedetailleerde schema wat Spotify gebruikt om de flow toe te lichten is als volgt:

![Spotify_Authorization_code_flow](./media/spotify.png)
