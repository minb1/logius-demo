
##Architectuur

De kern van OAuth is uiteraard het scheiden van de Authorization Server van de Resource Server en deze onafhankelijk te maken van de gebruikte client. Dit blijkt mooi uit bovenstaande flow en voorbeeld. Belangrijkste implicatie voor de architectuur is daarmee dan ook dat voor een dergelijke oplossing waarbij OAuth wordt toegepast de user niet alleen een client en een resource server wordt aangeboden, maar ook een authorization server (drie autonome architectural building blocks). Dit kan een authorization server zijn van de organisatie zelf, zoals in het voorbeeld, maar ook een authorization server van een derde partij zoals in de context al wordt gesuggereerd en zoals je kan zien in het inlogscherm van Spotify waarbij je ook kan registreren met Facebook, Apple of Google. In de context van de Nederlandse overheidsarchitectuur is het dus van belang bij een solution architectuur voor een voorziening goed na te gaan en documenteren welke partijen worden voorzien in de genoemde building blocks. Zie ook het theme IAM en API van de Nora en uiteraard de genoemde standaarden zoals gepubliceerd door Logius en het Forum Standaardisatie.
