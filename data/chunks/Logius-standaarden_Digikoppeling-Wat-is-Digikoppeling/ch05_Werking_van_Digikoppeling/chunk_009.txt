
####Meldingen en mutaties
Betrouwbare berichten (”reliable messaging”) noemen we een melding. Bij betrouwbare berichten (melding) verstuurt de verzender een betrouwbaar bericht (melding) naar de ontvangende partij (ontvanger) en wacht op een ontvangstbevestiging.

Een melding is een enkelvoudig bericht. Het gebruikte protocol regelt de betrouwbare ontvangst en de onweerlegbaarheid (non-repudiation) van een bericht. Bij meldingen is de betrouwbare aflevering van het bericht essentieel. Als een partij het bericht niet direct kan aannemen, voorzien de protocollen erin dat het bericht nogmaals wordt aangeboden.
