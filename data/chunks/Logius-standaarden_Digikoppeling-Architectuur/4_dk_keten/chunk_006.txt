
###Componenten in de logistieke Digikoppeling-keten

De volgende componenten maken onderdeel uit van de Digikoppeling-keten van gegevensuitwisseling.

| Componenten                            | Toelichting |
|----------------------------------------|----|
| Applicatie                             | Een systeem waarmee gegevens worden geproduceerd, vastgelegd en gebruikt.  |
| API Gateway                            | Een component waarmee API gegevensverbindingen technisch gefaciliteerd, beveiligd en gemonitord worden.  |
| Broker of Enterprise Service Bus (ESB) | Een component waarmee berichten worden gegenereerd, aangeboden, afgenomen, gemonitord en verwerkt. Dit type systeem wordt gebruikt in de integratielaag. Een enterprise servicebus, broker of message handler zijn voorbeelden van een dergelijke component.   |
| Digikoppeling-adapter                  | Een software-adapter voor middleware systemen die door een ICT-leverancier wordt geleverd en die de Digikoppeling-koppelvlakstandaarden implementeert. De Digikoppeling-adapter handelt alle aspecten van de berichtverwerking af, inclusief de versleuteling/ontsleuteling, ondertekening etc. Een broker of ESB bevat vaak een (configureerbare) Digikoppeling adapter. |
| Gegevens                               | Informatie die wordt beheerd en opgeslagen. Gegevens worden voor een specifieke uitwisseling in een bericht geplaatst.   |
| PKIoverheid certificaten               | Identificatie en authenticatie vindt plaats op basis van het PKIoverheidscertificaat. Zie voor nadere uitleg Digikoppeling Identificatie en Authenticatie en Digikoppeling Gebruik en Achtergrond Certificaten.   |
| Servicecontract                        | Een technisch formaat voor het vastleggen van afspraken over de inhoud van de gegevensuitwisseling tussen partijen. Een servicecontract wordt vormgegeven d.m.v. een CPA (voor ebMS2 services), OAS voor Restful APi's,   en een WSDL (voor WUS services) en wordt ingelezen in de Digikoppeling-adapter. voor de CPA stellen partijen samen een servicecontract op.|

Tabel 4.1: Componenten van de Digikoppeling-keten

N.B.: De Digikoppeling centrale voorzieningen (Het Digikoppeling portaal met de Compliance Voorziening, het OIN register en het CPA register) vormen geen onderdeel van de Digikoppeling-keten maar ondersteunen tijdens de ontwikkel-, beheer en testfasen en bij uitgifte en raadplegen van OIN's.

In meer detail zijn de Gateway en Adapter componenten uitgewerkt in een referentiemodel voor gegevensuitwisseling. Hierin is de opsplitsing en samenhang weergegeven op basis van Archimate application en technology layer concepts:
![Referentiemodel gegevensuitwisseling](media/Referentiemodel_berichtuitwisseling.png "Referentiemodel gegevensuitwisseling")
