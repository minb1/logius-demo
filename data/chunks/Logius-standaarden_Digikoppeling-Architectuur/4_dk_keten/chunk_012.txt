
###Melding (Transactie)

Een melding is een enkelvoudig bericht waarop eventueel enige tijd later een retour-melding volgt. Het gebruikte protocol kan de betrouwbare ontvangst en de onweerlegbaarheid (non-repudiation) regelen van een bericht. Bij meldingen kan de betrouwbare aflevering van het bericht essentieel zijn. Als een partij het bericht niet direct kan aannemen, kan een protocol erin voorzien dat het bericht nogmaals wordt aangeboden.

Naast het uitvoeren van een transactie met een betrouwbaar - *reliable* - protocol als ebMS2, is het ook mogelijk transacties op *business niveau* te borgen. Dubbel verzonden en ontvangen verzoeken - *duplicate requests* dienen dan door de business applicatie genegeerd te worden.  Een vaak geciteerde bron [[?no-Reliable-messaging]] stelt dat betrouwbare aflevering van berichten enkel op het niveau van de verwerkende business applicaties kan worden uitgevoerd. Een eis hiervoor is dat voor update requests *Idempotent* methoden worden gebruikt, meer hiervoor zie regel "/core/http-methods" uit [[[ADR]]].

Praktisch gezien resulteert dit meestal in een conversatie bestaande uit meerdere synchrone uitwisselingen. Conversaties zijn een vast onderdeel van het ebMS2 protocol maar kunnen ook op business niveau worden onderkend. Hiervoor worden attributen aan de synchrone uitwisseling toegevoegd waarmee zowel de provider als consumer - 'out-of-band' - de synchrone uitwisseling later kunnen correleren als 1 conversatie en op deze conversatie als geheel dan bijvoorbeeld compenserende handelingen kunnen verrichten.
