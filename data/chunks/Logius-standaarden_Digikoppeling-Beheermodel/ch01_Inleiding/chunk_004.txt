
##Digikoppeling
Digikoppeling vormt de logistieke laag voor standaardisatie van
communicatie tussen systemen bij overheidsorganisatie op basis van
webservice standaarden. Digikoppeling is daardoor een laag die zich
bevindt tussen het transportnetwerk (b.v. Diginetwerk of Internet)
en de applicatielaag (functionele berichtinhoud). De systemen die
Digikoppeling gebruiken zijn zowel systemen toegepast worden voor
interactie van burgers met overheden als voor systemen die berichtenverkeer
tussen overheden afhandelen. Be berichtenverkeer gaat het hierbij vooral
om berichten rondom de basisregistraties.

De Digikoppeling-standaard is binnen de overheid in gebruik bij
diverse organisaties, samenwerkingsverbanden en/of ketens.
Een groot aantal ICT leveranciers biedt ondersteuning aan de voor
Digikoppeling benodigde open standaarden (WUS, ebMS, HTTPS)
in hun producten en dienstverlening. De Digikoppeling standaard
heeft de zich afgelopen tijd ontwikkeld tot een volwassen standaard
die in een grote en brede community wordt ontwikkeld. Bij het
beheer van de Digikoppeling-standaard zijn veel verschillende
organisaties betrokken uit de gehele Digitale Overheid.
De voornaamste organisaties zijn ministeries, Manifestpartijen,
houders van basisregistraties en landelijke voorzieningen,
ketenpartijen, ICT leveranciers en gemeenten via de VNG.
Opdrachtgever voor Digikoppeling is het Ministerie van BZK.
