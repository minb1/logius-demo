
###Besluitvorming

Het huishoudelijk regelement en de besluitvormingsprocessen van de governance
zijn beschreven. In deze beschrijving is duidelijk welk gremium over
welke onderwerpen gaat. Voor iedereen moet helder zijn op welke manier,
binnen welk tijdskader en door wie beslissingen worden genomen. Dit
geldt zowel voor de meer strategische besluiten als voor de operationele
afstemming. Voor elk onderdeel van de governance moet worden beschreven
hoe de besluitvorming is ingericht. Daarbij is alleen meerderheid of
consensus besluitvorming toegestaan. Waarbij aangegeven kan worden of er
meerdere stemmingsronden mogelijk zijn.

Het Logius adviesorgaan bestaat uit vertegenwoordigers van publieke
organisaties, bestaande uit twee standaardisatie specialisten en een
aantal adviseurs. De leden werken in verschillende beheerorganisaties
zoals hierboven omschreven. Het adviesorgaan adviseert het bestuur over de inhoud en prioriteiten voor
het basisprogramma en het beheer van BOMOS. Voor het basisprogramma en het beheer van BOMOS, treedt het adviesorgaan BOMOS AG op
als stuurgroep. Het Adviesorgaan AG beoordeelt en beslist over wijzigingsvoorstellen en stelt een nieuwe (versie) van
BOMOS vast die bij Logius is in beheer is. Het adviesorgaan is ook
aanspreekpunt voor klachten over het beheer van BOMOS door Logius. In de werkgroepen wordt inhoudelijk en praktijkgerichte kennis uitgewisseld,
de samenwerking met andere standaardisatieorganisaties is een belangrijk onderdeel voor de doorontwikkeling en beheer van BOMOS.
