
###Overwegingen

Primair wordt gekozen voor de interoperabele profielen van OASIS WS-BRSP
(voorheen WS-I). Het gaat dan om WS-I Basic Profile (BP) 1.2, een set
specificaties van webservices die interoperabiliteit bevorderen. Digikoppeling
kiest voor standaarden die algemeen interoperabel beschikbaar zijn, dat wil
zeggen interoperabel geïmplementeerd zijn in het grootste deel van de
(ontwikkel) tools. De kans daarop is groter bij “final” standaarden dan bij
drafts. Digikoppeling kiest daarom voor WS-I Standaarden met status final.

De minimaal ondersteunde TLS encryptie algoritmen en sleutellengtes worden
beschreven in het [[Beveiligingsdocument]].

Resulterende beslissingen ten aanzien van standaarden:

- WS-I BP 1.2; deze is gebaseerd op onderliggende standaarden: SOAP 1.1, WSDL
    1.1 en de te kiezen onderdelen van WS-Addressing en MTOM.

- WS-I BSP 1.1 voor berichtbeveiliging op basis van WS-Security.

- De TLS versies zoals beschreven in [[Beveiligingsdocument]],
    conform de aanbevelingen in WS-I BSP 1.0 voor beveiliging op
    transport/kanaal niveau en aanbevelingen van NIST en NCSC.

- WS-I Simple SOAP Binding Profile Version 1.0.

Bovenstaande standaarden zijn gebaseerd op diverse onderliggende standaarden.
Gevolg is dat de Digikoppeling WUS standaard gebruikmaakt van de volgende set
van standaarden:

| Standaarden | Gevolg van onder andere |
|---|---|
| HyperText Transfer Protocol 1.1 (RFC7230 t/m RFC7233) | WS-I Basic Profile 1.2 |
| SOAP 1.1 | WS-I Basic Profile 1.2 |
| WSDL 1.1 [[wsdl]]| WS-I Basic Profile 1.2 |
| XML 1.0 (Second Edition) | WS-I Basic Profile 1.2 |
| XML Schema Part 1: Structures | WS-I Basic Profile 1.2 |
| XML Schema Part 2: Data types | WS-I Basic Profile 1.2 |
| De huidig toegestane TLS versies zoals beschreven in [[Beveiligingsdocument]] | WS-I Basic Profile 1.2,  NCSC, NIST, ENISA |
| HTTP over TLS Transport Layer Security (RFC2818) | WS-I Basic Profile 1.2 |
| Internet X.509 Public Key Infrastructure Certificate and CRL Profile (RFC 3280) | PKI overheid 1.1 |
| WS-Addressing 1.0 [[ws-addr-metadata]]| WS-I Basic Profile1.2 |
| Web Services Addressing 1.0 – Metadata | WS-I Basic Profile 1.2 |
| SOAP 1.1 Binding for MTOM 1.0 | WS-I Basic Profile 1.2 |
| WS-Security 1.1 | WS-I Basic Security Profile 1.1 |
| WS-Security 1.0 | WS-Security 1.1 |
