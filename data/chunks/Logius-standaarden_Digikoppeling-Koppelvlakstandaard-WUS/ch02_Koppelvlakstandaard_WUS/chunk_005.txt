
##Ondersteunde varianten 

Om redenen van interoperabiliteit, eenvoud en overzichtelijkheid onderscheidt
deze Digikoppeling Koppelvlakstandaard een tweetal varianten van uitwisselingen.
Elke variant veronderstelt bepaalde voorgedefinieerde keuzes voor parameters als
beveiliging en betrouwbaarheid en is daarmee een “profiel” voor WUS.

Elke uitwisseling op basis van de WUS-protocollen over Digikoppeling zal moeten
voldoen aan één of een combinatie van de volgende Digikoppeling WUS-varianten:

- __Best Effort:__ dit zijn synchrone uitwisselingen die geen faciliteiten
    voor betrouwbaarheid (ontvangstbevestigingen, duplicaateliminatie etc.)
    vereisen. Voorbeelden zijn toepassingen waar het eventueel verloren raken
    van sommige berichten niet problematisch is en waar snelle verwerking
    gewenst is.

- __End-to-End Security:__ een bericht wordt beveiligd tussen de
    uiteindelijke consumer en de uiteindelijke provider, ook wanneer er zich
    intermediairs bevinden in het pad tussen die twee. Het betreft hier
    authenticatie van de consumerorganisatie, conform het Digikoppeling
    authenticatiemodel, waarbij alleen de identiteit van de consumerorganisatie
    relevant is(signing), en encryptie van het bericht (payload inclusief
    attachments) onderweg. Voor de authenticatie en encryptie wordt
    gebruikgemaakt van WS-Security.

- __Attachments:__ één of meerdere bijlagen, naast natuurlijk het reeds bestaande
    (xml) bericht zelf. Dit kan, maar hoeft niet, toegepast te worden in
    combinatie de bovengenoemde profielen: het is dus optioneel.

- Vertrouwelijkheid en authenticatie van zender en ontvanger wordt als volgt
    gerealiseerd:

  - voor Point-to-Point Security, door middel van twee-zijdig TLS op
 transport-niveau (in het HTTP kanaal). (De toepassing ervan is verplicht
 op alle Digikoppeling versies.)

  - voor End-to-End Security, door middel van signing (ondertekening) en
 (optioneel) encryptie (versleuteling) op berichtniveau (payload
 inclusief de attachments, ook wel 'bijlagen' genoemd) in combinatie met
 (point-to-point) twee-zijdig TLS in het HTTP kanaal.

De onderstaande tabel geeft in essentie de eigenschappen van de verschillende
Digikoppeling profielen weer. Voor alle profielen wordt tweezijdig TLS gebruikt
op transportniveau (HTTPS).

<table>
<thead>
  <tr>
    <td colspan="3">Profile Names</td>
    <td colspan="4">Profile Names</td>
  </tr>
</thead>
<tbody>
  <tr>
    <td colspan="3">Digikoppeling WUS</td>
    <td>2-zijdig TLS</td>
    <td>Signed</td>
    <td>Encrypted</td>
    <td>Attachments</td>
  </tr>
  <tr>
    <td colspan="2">Best Effort</td>
    <td>Digikoppeling 2W-be</td>
    <td>√</td>
    <td>―</td>
    <td>―</td>
    <td>Optional</td>
  </tr>
  <tr>
    <td rowspan="2">End-to-End Security</td>
    <td>Best Effort – Signed</td>
    <td>Digikoppeling 2W-be-S</td>
    <td>√</td>
    <td>√</td>
    <td>―</td>
    <td>Optional</td>
  </tr>
  <tr>
    <td>Best Effort – Encrypted</td>
    <td>Digikoppeling 2W-be-SE</td>
    <td>√</td>
    <td>√</td>
    <td>√</td>
    <td>Optional</td>
  </tr>
</tbody>
</table>
