
###Binaire Data

In de Digikoppeling Koppelvlakstandaard WUS worden twee mogelijkheden
ondersteund om binaire data te versturen. Dat zijn Base64Binary (Base64Binary in
payload element van het bericht) of MTOM (MIME wrappers waarbij binaire data in
een aparte Multipart/Related pakket is opgenomen). Bij het toepassen van MTOM
wordt er ook wel gesproken van een geoptimaliseerd bericht.

De meest gangbare toolkits kunnen MTOM berichten ontvangen en versturen. Het wel
of niet toepassen van MTOM kan vaak vanuit de code of middels een
configuratiebestand geregeld worden.

Bij het inrichten bepaalt de provider of een koppelvlak wel of geen
ondersteuning biedt voor MTOM. Bij een nieuwe koppeling in samenspraak, bij
toevoegen van een afnemer aan een bestaande dienst dient deze zich te
conformeren aan de bestaande inrichting (en wel of niet gebruik van MTOM).

| Nr    | Omschrijving |
|---|---|
| WM001 | Toepassen MTOM wordt door webservice provider bepaald.  |
