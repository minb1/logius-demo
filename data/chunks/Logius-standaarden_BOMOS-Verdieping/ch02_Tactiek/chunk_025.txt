
####Een voorbeeld: plugfesten in de onderwijspraktijk

In het onderwijsveld is een plugfest georganiseerd rondom de digitale
leermaterialen standaarden. Het plugfest werd door zowel leveranciers
als door eindgebruikers goed bezocht. Voorafgaand aan het plugfest is
nauw contact met participerende leveranciers onderhouden en is hen
gevraagd alvast leermaterialen aan te leveren. Deze materialen zijn
door Kennisnet vooraf getoetst en op basis van de resultaten kregen
leveranciers een tweede mogelijkheid een verbeterd pakket met
leermateriaal aan te leveren. De scores van de tweede toets zijn
tijdens het evenement bekend gemaakt. Tijdens het plugfest zijn
leveranciers in staat gesteld te laten zien hoe goed zij
leermaterialen die in de standaard zijn opgeslagen kunnen gebruiken in
hun software. Tegelijkertijd was er de mogelijkheid voor gebruikers om
te kijken of hun eigen materiaal in verschillende applicaties van
verschillende leveranciers werkte. Bijna alle leveranciers die de
eerste keer meededen hebben ook de tweede keer geparticipeerd. Er zijn
zelfs leveranciers bijgekomen. De winnaars van het plugfest namen de
uitslag op in promotie-uitingen van hun bedrijf.
