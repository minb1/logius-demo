
####Het kwaliteitsinstrument gebruiken

De relatie tussen interoperabiliteit en standaarden is die van doel-middel. 
Zonder het kwaliteitsaspect in ogenschouw te nemen worden standaarden te veel 
gezien als heilige graal. De standaard wordt het doel, in plaats van een middel 
om op een effectieve en efficiënte manier interoperabiliteit te bereiken. 
Een aandachtsverschuiving naar de kwaliteit van standaarden voorkomt dat 
standaarden een doel op zich worden en zal de relatie tussen standaarden en 
interoperabiliteit versterken.

Dit kwaliteitsmodel, in onderstaand figuur samengevat kan daarvoor een bruikbaar 
hulpmiddel zijn. Bij toepassing is het sterk aan te raden om het complete 
instrument te bestuderen [[[folmer2012]]], en zelfs te overwegen om een maatwerk 
instrument te maken door slechts een selectie uit het kwaliteitsmodel mee te nemen. 

![Kwaliteitsinstrumenten](images/BOMOS-12_Kwaliteitsinstrumenten-blanco.png "Kwaliteitsinstrumenten")

Het kwaliteitsmodel is een startpunt om te gebruiken om de kwaliteit van een standaard 
te bekijken. Maar het moet wel kosteneffectief worden ingezet. In veel gevallen is het 
gewenst dat een kwaliteitsmeting in enkele uren uitgevoerd kan worden. In dat geval 
zijn de kosten vrij beperkt, en zullen de opbrengsten de kosten al snel overtreffen. 

Inzet van het kwaliteitsmodel kan ook heel geschikt zijn als zelf-evaluatie door de 
standaardisatie-ontwikkelaar die de eigen standaard goed kent en het model als 
denkkader kan gebruiken om de eigen standaard mee te analyseren. Immers het kwaliteitsmodel 
is niet bedoeld om goed/fout aan te geven, maar puur bedoelt om mogelijke verbeteringen 
te identificeren.

Wat zou het gebruik van het kwaliteitsinstrument voor standaarden kunnen opleveren. Kort samengevat:

-	een model om naar de standaard te kijken: een frisse blik / inzicht in wat van invloed is 
  op de kwaliteit van een standaard.
-	ideeën voor verbetering van de standaard.
-	ideeën voor aanpassingen in het standaardisatieproces.

Het helpt de standaardisatieontwikkelaar om met een frisse blik naar de standaard te 
kijken en daarbij een gevoel te krijgen hoe de kwaliteit te beïnvloeden is. Gedurende 
het gebruik zal de standaardisatieontwikkelaar ideeën ontwikkelen hoe de standaard te 
verbeteren is of mogelijkheden zien om het standaardisatieproces te veranderen om een 
hogere kwaliteit te bereiken.

In de complete vorm is het kwaliteitsinstrument een meetinstrument (zoals een 
thermometer) voor standaarden, dat wil zeggen een compleet gereedschap inclusief 
'tool' en 'gebruikshandleiding'. Maar ook alleen het kwaliteitsmodel, met een stevig 
fundament, kan als 'bril' worden gebruikt om standaarden in de praktijk mee te toetsen.
