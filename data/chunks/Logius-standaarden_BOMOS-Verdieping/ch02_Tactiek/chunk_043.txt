
####De praktijk

Terwijl validatie zeer gebruikelijk is geldt dit zeker niet voor
certificatie. Over het algemeen wordt dit als 'gevaarlijk' gezien, en
zou alleen toegepast moeten worden als het zeer zorgvuldig is
ingericht. Het betekent immers nogal wat: een leverancier die het
certificaat niet krijgt kan daarmee nadelige gevolgen ondervinden in
de markt. De leverancier kan overgaan tot rechtszaken om het
certificaat te bemachtigen. Dat leidt tot kosten voor de
beheerorganisatie en negatieve publiciteit. Daarnaast is de
standaardisatieorganisatie in veel gevallen afhankelijk van de kennis
van leveranciers in de werkgroepen voor de totstandkoming van de
standaard. Mogelijkerwijs staakt de leverancier ook de medewerking aan
de werkgroep. De standaardisatieorganisatie kan zijn neutraliteit
verliezen, wat schadelijk is voor adoptie en verdere ontwikkeling van
de standaard.

Daardoor zijn er meerdere semantische standaardisatieorganisaties die
certificering overwogen hebben, maar tot op heden wordt certificering
weinig toegepast.

<aside class="Example" title="Validatie en Certificatie bij Ketenstandaard Bouw">
Een ondersteunende service die bijdraagt aan het correct implementeren 
van een berichtenstandaard, data service of andere vorm van data API is 
bieden van een validatieomgeving voor eindgebruikers en software ontwikkelaars. 
Een dergelijke validator biedt de mogelijkheid om per versie van een 
berichtstandaard een automatische validatie te configureren. Voor een 
XML-implementatie gaat dat om een check op de XML-syntax, een check op 
het XML-schema (XSD) en controle van de set van validatieregels uitgedrukt in 
schematron. Software ontwikkelaars kunnen grotendeels zelf uit de voeten met 
het gebruik van de validator en op technisch vlak hoeft de standaarden-organisatie 
alleen nog vragen te beantwoorden in probleemgevallen of bij onduidelijkheden. 
Dat is van meerwaarde voor de gebruiker Ã©n scheelt de beheerorganisatie tijd. 
Ook fungeert een geautomatiseerde validatie als scheidsrechter wanneer partijen 
verschil van mening hebben over interpretatie van de standaard.

Dat validatie in dienst kan staan voor certificatie laat Ketenstandaard zien. 
Deze stichting in de bouw- en installatiebranche beheert standaarden voor alle 
fasen van het bouwproces. Zij maken daarbij gebruik van Semantic Treehouse, 
de op BOMOS gebaseerde beheeromgeving ontwikkeld door TNO. Ketenstandaard biedt 
via deze omgeving een validatietool aan haar gebruikers waarmee zij kunnen laten 
zien dat hun berichten aan de standaard voldoen. In dat geval wordt het bedrijf 
waar die gebruiker actief is opgenomen in een certificatenoverzicht op 
datakwaliteit.nu, en kan de gebruiker een certificaat-label downloaden om te 
plaatsen op de bedrijfswebsite. Zo kunnen leveranciers en klanten van elkaar 
zien met wie er op een gestandaardiseerde manier data is te delen. 
</aside>
