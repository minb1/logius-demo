
###Strategieën voor omgang met lokalisatie profielen

Als we in een nationale, sectorspecifieke context, een internationale
standaard willen gebruiken, dan creëren we een belangrijke
afhankelijkheid. De invulling van de relatie tussen de nationale en
internationale standaard kan op verschillende manieren worden
ingevuld, afhankelijk van de context en de gekozen
strategie. Idealiter wordt gewoon de internationale standaard volledig
geadopteerd, maar in de praktijk weten we dat een internationale
standaard bijna nooit een op een overgenomen kan worden; soms zijn
veranderingen beperkt: slechts wat extra zaken die voor de specifieke
nationale context toegevoegd moeten worden om interoperabiliteit te
kunnen bereiken.

De volgende situaties kunnen zich voordoen:

*  De specifieke context vergt uitbreidingen/aanpassingen aan de standaard.
*  Er zitten vele overbodige zaken in de standaard die zorgen voor extra complexiteit die niet nodig is voor de specifieke context.
*  Er worden fouten gevonden in de internationale standaard.
*  Er missen zaken in de standaard die niet specifiek zijn voor de context.
*  Er is behoefte aan een nieuwe standaard.

Algemeen gesproken kunnen dan de volgende activiteiten ondernomen worden:

*   Aanpassen in de internationale standaard (en brengen de aanpassingen niet terug naar de internationale standaard) (Adaptations)
*   Toegestane uitbreidingen aan de standaard invullen (Extensions)
*   Zaken uit de standaard halen (Ommissions)
*   Passen de standaard tijdelijk aan (we brengen de gewenste aanpassingen in bij de internationale standaard, maar hebben nu een oplossing nodig die tijdelijk is, totdat de internationale standaard is aangepast) (Temporary Adaptations)  

![Adoptiepaden van een standaard](images/BOMOS-8_Adoptiepaden.png "Adoptiepaden van een standaard")

De strategieën:

|  Strategie | Kenmerken |
|     ---   |     ---  |
| Local Re-Use  | We hergebruiken de internationale standaard, maar passen het aan naar de behoeftes en creeren een nieuwe standaard |
| Local Profiling | Een profiel (dat niet voldoet aan de internationale standaard) bovenop de internationale standaard, waarin alle aanpassingen verwerkt zijn. |
| Compliant & Temporary Local Profiling | Een profiel waarin in principe alleen toegestane uitbreidingen in worden opgenomen, maar daarnaast tijdelijke oplossingen bevat van zaken die internationaal zijn ingebracht, maar die een tijdelijke oplossing rechtvaardigen. Deze tijdelijke oplossingen voldoen niet aan de internationale standaard. |
| Compliant Profiling | Alleen uitbreidingen in een profiel die voldoet aan internationale standaarden. |
| Comply | 100% overname van internationale standaard zonder aanpassingen of uitbreidingen. |

Met name om interoperabiliteit internationaal mogelijk te maken is het verstandig om zoveel mogelijk in lijn te blijven met de internationale standaarden en een strategie te kiezen aan de rechterkant van het figuur, waar mogelijk compliant profiling. Echter dat vergt afstemming met de internationale standaard, waaraan kosten verbonden zijn, ondermeer door het bezoeken van de internationale standaardisatie bijeenkomsten. Een noodzakelijkheid om interoperabiliteit in internationale context na te streven.
