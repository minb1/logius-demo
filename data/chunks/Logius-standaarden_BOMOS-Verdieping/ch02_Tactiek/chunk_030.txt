
###Kwaliteit van standaarden

Veel organisaties streven naar interoperabiliteit, waarbij semantische
standaarden een middel zijn om dit doel te behalen. De afgelopen jaren
zijn dan ook vele semantische standaarden geïntroduceerd. Er is echter
weinig bekend over de kwaliteit van semantische standaarden. Dat is
opmerkelijk, want de kwaliteit van die standaarden is ongetwijfeld van
invloed op de mate waarin het doel van interoperabiliteit behaald kan
worden.

In tegenstelling tot andere disciplines, zoals software-engineering,
is er weinig literatuur en kennis beschikbaar over wat een kwalitatief
goede standaard is die een effectieve bijdrage levert aan
interoperabiliteit. Dit definieert ook ons kwaliteitsbegrip: fitness
for use! (definitie van kwaliteitsgoeroe Juran). Het overheidsbeleid
richt zich voornamelijk op de openheid van een standaard, wat slechts
één kwaliteitsaspect is. Een kwalitatief hoogwaardige standaard is
ongetwijfeld een open standaard, maar het omgekeerde is niet
noodzakelijkerwijs waar: een open standaard hoeft niet per definitie
een kwalitatief hoogwaardige standaard te zijn. Overigens wordt in de
toetsing van standaarden voor de 'pas-toe-of leg-uit lijst' van de
Nederlandse overheid een sterke nadruk gelegd op de openheid, maar
onderkent ook dat er meer kwaliteitsaspecten (bruikbaarheid,
potentieel en impact) zijn die ook meegenomen worden in de toetsing
voor opname op de lijst.

Semantische standaarden worden meestal door eigen organisaties
ontwikkeld, en niet binnen grote standaardisatieorganisaties. Dit kan
impact hebben op de kwaliteit; op zijn minst zal de kwaliteit daardoor
sterk verschillen per semantische standaard.

<aside class="example" title="Floricode">
[Floricode](https://www.floricode.com/) heeft dit kwaliteitsinstrument 
toegepast om 1 van hun standaarden in de praktijk naar een hoger 
kwalitatief niveau te brengen. Het leverde een uitgebreide analyse op, 
waarvan 4 pagina’s aan verbetersuggesties. 
Sommige daarvan zijn strategischer van aard (bv. het transformeren van 
Floricode (voor deze standaard) van een loket voor technische oplossingen 
naar een bureau voor informatieoplossingen, gedreven door partijen in de 
sierteeltketen). Tot aan hele praktische en concrete verbeteringen, bijvoorbeeld 
voor de testomgeving (Maak checks in de test omgeving heel specifiek, geef duidelijk 
aan welke tests worden uitgevoerd en hoe de resultaten van het test center moeten 
worden geïnterpreteerd.) Al met al een waardevolle exercitie.
</aside>
